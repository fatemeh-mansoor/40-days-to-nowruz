{
  "id": "traditional-spring-cleaning-and-haft-sin-setup",
  "name": "روزشمار نوروز",
  "description": "برنامه ۴۰ روزه برای خانه‌تکانی و چیدمان خوانِ هفت‌سین با تمرکز بر آیین‌های ملی و کهن، تلاش کردم که هر کار (غیر از پخت سمنو) کمتر از یه ساعت وقت بگیره و میتونید این برنامه رو با توجه به شرایط خودتون تغییر بدید",
  "mainLanguage": "fa",
  "days": [
    {
      "day": 1,
      "title": "آغاز پاکسازی از کمدها",
      "description": "خونه تکونی رو از یه کمد یا کشوی کوچک شروع کنین. سیاهی زمستون رو از خونه بیرون کنین تا جا برای روشنایی و تازگی بهار باز بشه."
    },
    {
      "day": 2,
      "title": "بخشیدن دارایی‌های مازاد",
      "description": "چیزهایی که دیگر به کارتان نمی‌آید را جدا کنید. بخشیدن این ابزار به دیگران، هم دل خودتون را شاد میکنه هم نیکی را در جهان گسترش میده."
    },
    {
      "day": 3,
      "title": "برق انداختن آینه‌ها و قاب‌ها",
      "description": "آینه و نگاره‌های خانوادگی را پاک کنید. آینه نماد روشنایی و راست‌گویی است و باید برای سال نو حسابی بدرخشد."
    },
    {
      "day": 4,
      "title": "سامان‌دهی چاشنی‌ها",
      "description": "چاشنی‌های کهنه را دور بریزید و قفسه‌ها را دستمال بکشید. بوی خوش گیاهان نباید با بوی ماندگی در هم آمیزد."
    },
    {
      "day": 5,
      "title": "شستشوی پرده‌های سبک",
      "description": "پرده‌های نازک را بشویید و تا نم‌دار هستند آویزان کنید تا بوی پاکیزگی و نویی در فضای اتاق بپیچد."
    },
    {
      "day": 6,
      "title": "پاک کردن چراغ‌ها",
      "description": "شیشه‌ها و کریستال‌های چراغ‌ها را با یه دستمال نم دار تمیز کنین. خانه در شب‌های جشن باید پر از فروغ و درخشندگی باشد."
    },
    {
      "day": 7,
      "title": "رسیدگی به گیاهان",
      "description": "خاک گلدان‌ها را نیرومند کنید و برگ‌های خشک را جدا کنید. گیاهان هم همگام با ما به پیشواز بهار می‌روند."
    },
    {
      "day": 8,
      "title": "گردگیری کتابخانه، شاهنامه و دیوان حافظ",
      "description": "کتاب‌ها را گردگیری کنید و جای شاهنامه و دیوان حافظ را روی خوانِ نوروزی مشخص کنید. همان‌طور که فردوسی بزرگ می‌گوید: «به جمشید بر گوهر افشاندند / مر آن روز را روز نو خواندند». تفأل به حافظ و خواندن سروده‌های کهن، بخش جدانشدنی لحظه سال‌گشت است."
    },
    {
      "day": 9,
      "title": "پاک کردن شیشه‌های پذیرایی",
      "description": "شیشه‌ها را چنان پاک کنید که خورشید بهاری به درستی به خانه بتابد. پنجره پاک، دل را باز می‌کند."
    },
    {
      "day": 10,
      "title": "نظافت اساسی یخ‌چال",
      "description": "تمامی قفسه‌های یخ‌چال را بیرون آورده و بشویید. خوردنی‌های کهنه را بردارید تا جا برای خوراک‌های تازه باز شود."
    },
    {
      "day": 11,
      "title": "گردآوری پوشاک زمستانی",
      "description": "تن‌پوش‌های گرم و پشمی را جمع کنید و در پوشش بگذارید. زمان آن رسیده که کمدها از سنگینی زمستان رها شوند."
    },
    {
      "day": 12,
      "title": "سامان دادن پوشاک بهاری",
      "description": "لباس‌های خنک و رنگ روشن را دم‌دست بگذارید. رنگ‌های شاد روان آدم را برای سال نو دگرگون می‌کند."
    },
    {
      "day": 13,
      "title": "تمیز کردن اجاق گاز",
      "description": "اجاق گاز رو جوری برق بندازین که انگار نوه. این دستگاه قلب آشپزخونه‌ست و باید واسه پخت‌وپز ناهار عید آماده باشه."
    },
    {
      "day": 14,
      "title": "شستن روکش کوسن و رومیزی",
      "description": "کوسن‌ها و رومیزی‌های کوچیک رو بشورین. همین تغییرات ریز، ظاهر پذیرایی رو کاملاً تازه می‌کنه."
    },
    {
      "day": 15,
      "title": "مرتب کردن ورودی خانه",
      "description": "جاکفشی رو خلوت کنین و در ورودی رو تمیز کنین. اولین جایی که مهمون می‌بینه باید مرتب و دعوت‌کننده باشه."
    },
    {
      "day": 16,
      "title": "گردگیری زیر مبل‌ها",
      "description": "جاهایی که کل سال دسترسی بهشون سخت بوده رو جارو بکشین. هیچ گرد و غباری نباید توی زوایای پنهان خونه بمونه."
    },
    {
      "day": 17,
      "title": "تمیز کردن دیوارها و کلیدپریزها",
      "description": "لکه‌های روی دیوار رو پاک کنین و به کلید و پریزها برسین. جزئیات کوچیک وقتی تمیز می‌شن، کل خونه یهو می‌درخشه."
    },
    {
      "day": 18,
      "title": "رسیدگی به وسایل برقی آشپزخونه",
      "description": "مایکروفر، چای‌ساز و بقیه وسایل برقی رو حسابی جرم‌گیری و پاک کنین. وسایل آشپزخونه باید واسه روزهای پررفت‌وآمد عید آماده باشن."
    },
    {
      "day": 19,
      "title": "خیس کردن بذر سبزه",
      "description": "اگه سبزه گندم می‌خواین، از امروز شروع کنین. تماشای سبز شدن بذرها حس خیلی خوبی به آدم می‌ده."
    },
    {
      "day": 20,
      "title": "شستن ظروف پذیرایی",
      "description": "ظرف‌های کریستال و سرویس‌های مهمون رو که توی کمد بودن بشورین و خشک کنین تا آماده پذیرایی بشن."
    },
    {
      "day": 21,
      "title": "رسیدگی به کفش‌ها و کیف‌ها",
      "description": "کفش‌ها رو دستمال بکشین، اگه نیازه واکس بزنین و کیف‌ها رو مرتب کنین. توی سال نو باید از پا تا سر آراسته باشیم."
    },
    {
      "day": 22,
      "title": "تمیز کردن حمام و سرویس بهداشتی",
      "description": "یه نظافت اساسی واسه حمام و سرویس داشته باشین. همه جا رو برق بندازین و حوله‌های تازه و خوشبو رو جایگزین کنین."
    },
    {
      "day": 23,
      "title": "آماده کردن سنجد و سماق",
      "description": "سنجد و سماق رو تمیز کنین و کنار بذارین. هر کدوم از این‌ها نمادهای قشنگ سفره هفت‌سین ما هستن."
    },
    {
      "day": 24,
      "title": "خرید شمع و لاله واسه سفره",
      "description": "واسه روشنایی سفره، شمع‌های زیبا یا لاله‌های خوش‌رنگ تهیه کنین. نور نماد پیروزی بر تاریکیه."
    },
    {
      "day": 25,
      "title": "تی کشیدن نهایی کف خانه",
      "description": "کف خونه رو با یه شوینده خوشبو تی بکشین. عطر تمیزی باید توی کل فضا بپیچه."
    },
    {
      "day": 26,
      "title": "مرتب کردن آلبوم‌های عکس",
      "description": "یه نگاه به عکس‌های قدیمی بندازین و یاد خاطرات خوش کنین. عید وقتِ پیوند با ریشه‌هاست."
    },
    {
      "day": 27,
      "title": "تهیه سیر و سرکه",
      "description": "سیر و سرکه رو آماده کنین. سیر نماد نگهبانی از تن و سرکه نماد صبر و بردباریه."
    },
    {
      "day": 28,
      "title": "خرید سیب‌های سرخ و باطراوت",
      "description": "سیب‌های سرخ و رسیده رو انتخاب کنین. سیب نماد زیبایی، تندرستی و سپنتاست."
    },
    {
      "day": 29,
      "title": "برنامه‌ریزی دورهمی چهارشنبه‌سوری",
      "description": "دقیقاً ۷ روز تا شب چهارشنبه‌سوری مونده! اگه می‌خواین دورهمی بگیرین یا مهمونی برین، از امروز برنامه‌ریزی کنین و با دوست و فامیل هماهنگ بشین."
    },
    {
      "day": 30,
      "title": "سمنو پزان (مرحله اول: خیساندن گندم)",
      "description": "گندم‌های مرغوب رو پاک کنین و بذارین خیس بخورن تا جوانه بزنن. این شروعِ ساختن «سین» پربرکت سفره‌ست. اگه دفعه اولتونه، حتماً از باتجربه‌ترها بپرسین یا این آموزش رو ببینین: https://youtu.be/f-jt4JFF3H8?si=D1HYfnSyXyHZpt8z"
    },
    {
      "day": 31,
      "title": "رسیدگی به جوانه‌های گندم",
      "description": "گندم‌های سمنو رو چک کنین. نذارین خشک بشن؛ اونا دارن شیره‌ی حیات رو واسه سمنو آماده می‌کنن."
    },
    {
      "day": 32,
      "title": "رسیدگی به جوانه‌های سمنو",
      "description": "جوانه‌های گندم رو مرتب چک کنین و بهشون آب بدین. قد کشیدن این جوانه‌ها مژده‌ی رسیدن عیده."
    },
    {
      "day": 33,
      "title": "پاک کردن آینه و جام هفت‌سین",
      "description": "آینه رو برق بندازین و جام‌های زیبا رو واسه چیدمان آماده کنین تا روی خوانِ نوروزی بدرخشن."
    },
    {
      "day": 34,
      "title": "سمنو پزان (مرحله دوم: پخت و دم کردن)",
      "description": "حالا که جوانه‌ها نقره‌ای شدن، شیره‌شون رو بگیرین و با آرد بپزین. این مرحله آخر باعث می‌شه سمنوی شما تازه و خوش‌طعم بمونه. لینک راهنما رو یادتون نره: https://youtu.be/f-jt4JFF3H8?si=D1HYfnSyXyHZpt8z"
    },
    {
      "day": 35,
      "title": "تدارک شبِ آتش و شادی",
      "description": "فردا شب چهارشنبه‌سوریه! آجیل مشکل‌گشا و تنقلات رو آماده کنین و یه پلی‌لیست موزیک شاد و پرانرژی انتخاب کنین که حسابی خوش بگذره."
    },
    {
      "day": 36,
      "title": "جشن سورِ سرخ (چهارشنبه‌سوری)",
      "description": "امشب نوبت پریدن از روی آتیشه. زردی و بیماری رو به آتیش بسپارین و سرخی و تندرستی رو پس بگیرین."
    },
    {
      "day": 37,
      "title": "آماده شدن برای سبزی پلو با ماهی",
      "description": "برای شام شب عید که سبزی پلو با ماهیه، سبزی‌های تازه رو بشورین و ماهی رو آماده کنین."
    },
    {
      "day": 38,
      "title": "چیدن شیرینی و آجیل عید",
      "description": "شیرینی‌های عید و آجیل رو توی ظرف‌های مخصوص بچینین و آماده بذارین. خونه دیگه بوی عید گرفته."
    },
    {
      "day": 39,
      "title": "پخت سبزی‌پلو با ماهی شب عید",
      "description": "آخرین ناهار یا شام سال رو با سبزی‌پلو و ماهی کامل کنین. عطر سبزی تازه و سیر، کل خونه رو پر می‌کنه. برای فوت‌وفن‌های خوشمزه‌تر شدنش می‌تونین از قدیمی‌ها بپرسین یا اینجا رو ببینین: https://orkidehrestaurant.com/blog/sabzi-polo-mahi-the-special-food-of-norouz/"
    },
    {
      "day": 40,
      "title": "نوروز و سال‌گشت",
      "description": "کُندر و اسپند دود کنین، تن‌پوش نو بپوشین و کنار خوانِ هفت‌سین بشینین. هفت‌سین نماد آیین‌های باستانی ماست: ۱. سبزه (نماد نوزایی و خرمی) ۲. سمنو (نماد توش و توان) ۳. سنجد (نماد دلبستگی و فرزانگی) ۴. سیر (نماد تندرستی و نگهبانی از تن) ۵. سیب (نماد زیبایی و سپنتا) ۶. سماق (نماد باران و رنگ طلوع خورشید) ۷. سرکه (نماد جاودانگی و بردباری). نوروز پیروز!"
    }
  ]
}